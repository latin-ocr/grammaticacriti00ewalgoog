84 Leges radicum, stirpium, formarum.

augmenta, ea intime cum iis cohaerent, ut ab iis divelli!
nequeant, nulliusque sint per se notionis. Similiter fere stir-

pium flexio ad genera et numeros, personas porro modosque
verbi distinguendos arctissime stirpibus inhaeret, ut sine hac
esse nequeant, Sed quae stirpibus sic conformatis quas de-
inceps formas dicere constitutum est , subjungi possunt pro—
nomina suffixa, ea nec notione nec structura tam arcte stir-
pibus injuncta sunt, Unde simul tres esse in universum
formationis classes patet: 1) stirpium ex radice; 2) ex his
formarum , seu stirpium certa quadam flexione et numeri,
generis, personae, modi notatione prodeuntium; 3) juncturae
formarum harum cum aliis vocibus.

152 Ad stirpes exque his formas derivandas sonorum quidem -

inserviunt extrinsecus accedentium tum praefixorum tum post-
positorum bona pars. At multo major et potior formationis
pars vocalium intra radicem et satis amplam et tres continuo
sonos amplectentem mutatione aequa. et constante nititur. Est
quidem haec omnino linguae semiticae. virtus quaedam pecu-
liaris , sed ea arabicae dialecto ceteris longe familiarior et
excultior. Quae qua omnino vocalium ubertate et volubili.
tata' maxima gaudet (§.5.)‚ ea ad formationem praecipue vo-
cum et brevissimam atque acutissimam et maxime perspicuam
felicissime utitur. Hinc non eas tantum, quas hebraea, id
vero est antiqua linguae facies habet, vocalium intra radi-
cem mutationes nitidissime, excoluit et maxima servavit con-
stantia, sed 'novas continuo hac ratione formas condit bre-
vitate et perspicuitate conspicuas. Deinde ad vocum quoque
inter se juncturam e syntaxi pendentem exactius et magis
perspicue notandam vocalium translata est in fine vocum
varietas , ut ex nulla re. tantum linguae affulserit luminis et

⁴ decoris quam ex hac vocalium mutatione acri, perspicua,
constante. Quo magis necessarium est, leges quas ea se-
quitur summas et universas hic delineare , plurimae in singu-
lis formis cognoscendis frugis futuras.

